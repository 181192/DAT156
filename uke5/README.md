---
title: Uke 5
date: '2019-01-28'
---

# Uke 5

## Mandag

I dag fikk endelig utviklerne tilgang til Azure Artifacts og kan begynne å bruke de nyeste versjonen av bibliotekene som blir bygget ut til Azure Artifacs via Bitbucket Pipelines.

Jeg skulle egentlig ha ett møte med arkitektene om _Veien til Skyen_ prosjektet. Nå er det på tide å få svar på en del viktige spørsmål rundt Kubernetes i produksjon, hvordan vi skal håndtere deployments og releases, hvilke veier ønsker vi å gå videre, hvilke milepæler har vi nådd, hvilke moduler skal vi velge som neste til å bli deployet til Kubernetes osv (ulik kompleksitet, avhengingheter, database tilkobling osv...).

Det møtet ble det ikke noe av på grunn av andre ting som haster mer i teamet. Derfor brukte jeg dagen på å gjøre litt research rundt bacheloroppgaven. Jeg prøvde å grave frem gammel dokumentasjon som brukerhistorier, illustrasjoner og funksjonelle krav til en klient som vi kaller "Planer". En del av innholdet til "Planer" klienten er sentral i bacheloroppgaven, så det hadde vært greit for både meg og de andre i gruppen å få litt bakgrunnstoff.

På slutten av dagen hadde jeg ett møte med bachelorgruppen min, Preben Haukebø og Arne Flatekval. Formålet med møte var å få spesifisert nøyere hva vi ønsker å lage, og de tekniske utfordringene vi står ovenfor.
